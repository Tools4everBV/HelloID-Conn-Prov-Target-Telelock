Met de HelloID Telelock connector automatiseer je het aanmaken, bijwerken, activeren, deactiveren en verwijderen van Telelock-accounts. Rechten worden automatisch ingesteld op basis van HR-gegevens en wijzigingen in Telelock kunnen ook worden teruggeschreven naar HelloID. Hierdoor beschik je altijd over actuele toegangsrechten zonder handmatig beheer. Bij uitdiensttreding verwijdert HelloID de Telelock-toegangsrechten meteen. Daardoor wordt ongewenste toegang tot woningen van cliënten voorkomen.

## Wat is Telelock
Telelock geeft thuiszorgorganisaties volledige regie over toegang tot cliëntwoningen: veilig, zorgeloos en zonder fysieke sleutels. De digitale sleuteltechnologie van Telelock vervangt fysieke sleutels en gedoe met sleutelkluisjes en biedt veilige, flexibele toegang via de werktelefoon van de thuiszorg. Het regelen van Telelock bij cliënten en toegang tot appartementencomplexen wordt volledig door Telelock verzorgd. Voor het beheer van toegangsrechten van medewerkers is een automatische koppeling met de digitale werkplek beschikbaar.

## Hoe HelloID integreert met Telelock
Tools4ever is Certified Partner van Telelock en beschikt over een gecertificeerde koppeling met de mijntelelock cloudomgeving. Telelock wordt in HelloID ingericht als target connector. Hierdoor verwerkt HelloID elke wijziging uit het HR-systeem en houdt het zowel de Telelock-accounts als de digitale toegangsrechten van medewerkers automatisch up-to-date. De communicatie tussen HelloID en Telelock verloopt via de Telelock API. Organisaties bepalen zelf welke attributen worden gesynchroniseerd en welke beleidsregels van toepassing zijn.

**Automatisch beheer van gebruikersaccounts**

Wanneer een nieuwe medewerker wordt aangemaakt in het HR-systeem, maakt HelloID automatisch een Telelock-account aan. Ook wijzigingen in persoonsgegevens, functie of werkgebied worden doorgegeven aan Telelock. Bij uitdiensttreding worden Telelock-accounts direct gedeactiveerd en alle toegangsrechten ingetrokken.

**Automatische toegang voor cliëntenwoningen en appartementencomplexen**

Telelock regelt veilige digitale toegang tot woningen van cliënten en centrale toegangsdeuren. HelloID kent deze toegangsrechten automatisch toe op basis van functie, team of locatie. Wijzigt een medewerker van werkgebied, dan past HelloID de Telelock-toegang direct aan. Tijdelijke toegang, bijvoorbeeld voor invalkrachten, wordt eveneens automatisch toegekend en ingetrokken.

## HelloID voor Telelock helpt je met
* **Versnelde accountaanmaak en sleuteluitgifte:** Nieuwe medewerkers krijgen automatisch toegang in Telelock op basis van de gegevens uit het HR-systeem. Zij kunnen vanaf dag één aan de slag zonder vertraging.
* **Foutloos accountbeheer en geen beheerlast:** Door automatisering blijven gegevens zoals naam, e-mailadres en werkgebied actueel. Medewerkers krijgen altijd de rechten die passen bij hun functie. Ook last-minute wijzigingen, zoals weekenddiensten of inzet in een andere regio, worden geautomatiseerd verwerkt zodat medewerkers op het juiste moment over de juiste toegang beschikken.
* **Tijdig en veilig intrekken van toegangsrechten:** Bij uitdiensttreding of functiewijziging worden Telelock-toegangsrechten direct en automatisch ingetrokken. Dit zorgt voor een veilig en controleerbaar proces dat aansluit op ISO-normen en verkleint de kans op onbevoegde toegang tot woningen van cliënten.

## Telelock via HelloID koppelen met bronsystemen
Met HelloID koppel je Telelock op een betrouwbare manier aan verschillende bronsystemen. Door Telelock als doelsysteem te verbinden met je HR-systeem worden accounts en toegangsrechten grotendeels automatisch beheerd en actueel gehouden.

Veelvoorkomende koppelingen zijn:

* **AFAS – Telelock**  
Door AFAS via HelloID aan Telelock te koppelen, worden personeelsmutaties automatisch verwerkt. Nieuwe medewerkers krijgen direct de juiste digitale toegang en wijzigingen in het HR-dossier worden doorgezet. Bij het bereiken van de uitdiensdatum worden Telelock-accounts gedeactiveerd en toegangsrechten ingetrokken.
* **Visma Raet – Telelock**  
Door Visma Raet via HelloID aan Telelock te koppelen, worden personeels- en functiewijzigingen automatisch gesynchroniseerd. Nieuwe medewerkers worden toegevoegd en bestaande accounts blijven actueel. Zo sluiten toegangsrechten altijd aan op de laatste HR-gegevens.

Naast Telelock ondersteunt HelloID meer dan 200 koppelingen, waardoor alle accounts en rechten centraal en veilig kunnen worden beheerd.
